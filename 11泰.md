# 泰
小往大来吉亨

## 初九
拔茅茹以其汇征吉

## 九二
包荒用冯河不遐遗朋亡得尚于中行

## 九三
无平不陂无往不复艰贞无咎勿恤其孚于食有福

## 六四
翩翩不富以其邻不戒以孚

## 六五
帝乙归妹以祉元吉

## 上六
城复于隍勿用师自邑告命贞吝

### 新五代史·唐本纪第四
三年正月，昭宗复以张浚为相，克用曰：“此朱全忠之谋也。”乃上表曰：“若陛下朝以浚为相，则臣将暮至阙廷！”京师大恐，浚命遽止。朱全忠之攻兗、郓也，克用遣李存信假道魏州以救朱宣等。存信屯于莘县，军士侵掠魏境，罗弘信伏兵攻之，存信败走洺州。克用自将击魏，战于洹水，亡其子落落。六月，破魏成安、洹水、临漳等十余邑。十月，又败魏人于白龙潭，进攻观音门，全忠救至，乃解。
